
# Programlama Temellerine Giriş ve C# Öğrenme Yol Haritası Başlangıç Seviyesi

Eğer programlama temeliniz zayıfsa veya hiç yoksa, öncelikle **algoritma öğrenmek** gerekir.
Algoritma mantığını kavradıktan sonra, istediğiniz programlama dilini öğrenmek çok daha kolay olacaktır.
Programlama dillerinin temelinde aynı mantık yatar; farklılık genellikle **syntax** (dil kuralları) düzeyindedir.
Bu yüzden bir dilin temellerini öğrendikten sonra başka bir dile geçiş yapmak kolaylaşır.

Bu yolculuğa başlamanız için önerilerimi adım adım aşağıda bulabilirsiniz:

---

## 1. Adım: Programlama Temellerini Öğrenmek

Başlangıç için en iyi kaynaklardan biri, **Murat Yücedağ**'ın hazırladığı *C ile Programlamaya Giriş* video serisidir.
Bu seriyle hem algoritma mantığını hem de programlama temellerini öğrenebilirsiniz.
C dilinin temelini öğrendikten sonra diğer dillere geçiş yapmak oldukça kolay olacaktır.

- [C ile Programlamaya Giriş - Murat Yücedağ](https://www.youtube.com/watch?v=eIChume5VWQ&list=PLKnjBHu2xXNP-E_TjR-g5Tslm6dW4UH_3)

---

## 2. Adım: C# Temellerini Öğrenmek

Programlama temellerini kavradıktan sonra sıra **C# dilini öğrenmeye** geliyor.
Bu seviyede iki kaynak öneriyorum:

1. **Türkçe Kaynak**: Gencay Yıldız'ın hazırladığı *C# Dersleri* serisi.
   - [Gencay Yıldız - C# Dersleri](https://youtu.be/697jPwWZsVo)

2. **İngilizce Kaynak**: İngilizce bilenler için **freeCodeCamp** platformunun 4.5 saatlik ücretsiz kursu.
   - [C# for Beginners - freeCodeCamp](https://youtu.be/GhQdlIFylQ8)

---

## 3. Adım: Nesne Yönelimli Programlama (OOP)

C#’ta temelleri öğrendikten sonra sıradaki adım, **Nesne Yönelimli Programlama (OOP)** kavramlarını anlamaktır.
OOP, modern yazılım geliştirme süreçlerinin temelini oluşturur. Bu noktada önereceğim kaynaklar şunlardır:

1. **Teorik Anlatım**: Şadi Evren Şeker'in hazırladığı, OOP'nin felsefesini Java diliyle anlattığı video serisi.
   - [Şadi Evren Şeker - Nesne Yönelimli Programlama](https://youtu.be/7vUlrVLOxZA?list=PLh9ECzBB8tJPFTpuHKhYayis0H9pS6_rI)

2. **Pratik Uygulama**: Ahmet Yasin Ak'ın hazırladığı, Windows Forms üzerinden OOP’yi uygulamalı olarak anlattığı video serisi.
   - [Ahmet Yasin Ak - OOP Uygulamalı Anlatım](https://www.youtube.com/watch?v=K47mWg4i9f8&list=PLjI4XZvh1FJIKMDPS2HS05uxfNHb_KTq1)

---

## 4. Adım: Veritabanı ve ORM(Entity Framework)

Bu noktaya kadar:
- Algoritma temellerini,
- C# dilinin temelini,
- Nesne Yönelimli Programlama konseptini öğrendiniz.

Sonraki adım ise **veritabanı kullanımı** ve **Entity Framework** kütüphanesini öğrenmektir.
Entity Framework, C# dilinde en yaygın kullanılan ORM (Object-Relational Mapping) kütüphanesidir ve veritabanı işlemlerini kolaylaştırır.
Aşağıdaki kaynaklarla bu adımları tamamlayabilirsiniz:

1. **Veritabanı Temelleri**: [Veritabanı Eğitimi - Önerilen Kaynak](http://localhost)
2. **Entity Framework**: [Entity Framework'e Giriş - Önerilen Kaynak](http://localhost)

---
Bundan sonraki makalemde inşallah bir adım ötesinde öğrenilmesi gerekenler ve kaynak paylaşımında bulunacağım
Allaha emanet olun
